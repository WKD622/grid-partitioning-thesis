\section{Streszczenie pracy}
Partycjonowanie siatek jest bardzo ważnym podproblemem dla wielu dziedzin.
Ma między innymi zastosowanie dla sieci komputerowych, a także dla obliczeń równoległych, gdzie zależy nam,
aby problem podzielić na równe części pomiędzy węzły.
Jednym z takich problemów jest symulacja $2$D, dla której definiujemy zasady jej przebiegu oraz siatkę, na której ma się odbywać.
Przykładowo celem takiej symulacji może być zbadanie ruchu pieszego na mapie galerii handlowej, a następnie wyodrębnienie miejsc
zatłoczonych, które wymagają poprawek w projekcie.
Dzieląc siatkę na równe partycje możemy podzielić obliczenia, które się na niej odbywają, na węzły obliczeniowe.

Na potrzeby rozwiązania siatka zamieniana jest na graf.
Niniejsza praca proponuje wielopoziomowy algorytm partycjonowania grafów, który bazuje na algorytmie LAM
matching oraz heurystyce Helpful-Sets.
Początkowy graf zmniejszany jest, aż do otrzymania odpowiedniej liczby wierzchołków, partycjonowany, a następnie
przywracany do początkowych rozmiarów wraz z zachowaniem utworzonych partycji.
Podczas odtwarzania partycjonowanie jest ulepszane w celu skrócenia granic między partycjami.
Został on odtworzony oraz rozszerzony względem oryginalnego rozwiązania o uwzględnianie obszarów niepodzielnych
oraz wyłączonych z obliczeń.
Zaprezentowane są szczegóły implementacyjne algorytmu, a także wyniki jego działania.
Jest on także porównywany do innych rozwiązań.

\newline
\vspace{10mm}

Słowa kluczowe: Heuristic Graph Partitioning, Helpful-Sets, Grid Partitioning.